###### Sessione ordinaria 2008
###### Seconda prova scritta
---

# M070 – ESAME DI STATO DI ISTITUTO TECNICO INDUSTRIALE
## CORSO DI ORDINAMENTO
## **Indirizzo**: INFORMATICA
### **Tema di**: INFORMATICA GENERALE E APPLICAZIONI TECNICO SCIENTIFICHE
### **(Testo valevole per i corsi di ordinamento e per i corsi sperimentali del Progetto “Sirio” – Informatica)**

In occasioni delle Olimpiadi Internazionali di Informatica 2008, la società organizzatrice desidera
realizzare un sistema informatico per la gestione delle gare e degli “atleti”.
<br>
La base di dati deve consentire la memorizzazione delle informazioni
- degli atleti, che possono partecipare alle gare sia singolarmente sia raggruppati in squadre
- delle gare nelle varie fasi
- delle sedi di gara

Le Olimpiadi prevedono una fase scolastica (in ciascun istituto scolastico partecipante), una fase regionale, una finale nazionale e la gara internazionale che designerà il vincitore e la squadra vincitrice. <br>
Il candidato, fatte le opportune ipotesi aggiuntive, realizzi:
- un’analisi della realtà di riferimento individuando le possibili soluzioni e scelga quella che a suo motivato giudizio è la più idonea a rispondere alle specifiche indicate
- uno schema concettuale della base di dati
- uno schema logico della base di dati
- la definizione delle relazioni della base di dati in linguaggio SQL
- le seguenti interrogazioni espresse in linguaggio SQL:
    - stampare l’elenco degli atleti raggruppati per squadre per ogni singola fase
    - dato il nome di un atleta stampare i risultati ottenuti nelle diverse gare alle quali ha partecipato
    - stampare il calendario delle gare
    - stampare una scheda informativa (cognome, nome, istituto scolastico di provenienza,
nazionalità) del vincitore e della squadra vincitrice
    - stampare la classifica per ciascuna gara (a parità di punteggio vengono privilegiati gli atleti più giovani)
    - aggiornare, per ciascuna fase (scolastica-regionale-nazionale-internazionale) gli eventuali
punteggi record
    - calcolare il punteggio medio ottenuto durante la prima selezione, per ciascun istituto scolastico
    - stampare per ciascuna squadra il numero di “atleti” partecipanti e l’età media
- l’interfaccia utente che il candidato intende proporre per interagire con la base di dati e codificare in
un linguaggio di programmazione a scelta un segmento significativo del progetto realizzato.
- un sito Internet che presenti al pubblico le classifiche delle diverse gare.

---
###### Durata massima della prova: 6 ore.
###### È consentito soltanto l’uso di manuali tecnici e di calcolatrici non programmabili.
###### Non è consentito lasciare l’Istituto prima che siano trascorse 3 ore dalla dettatura del tema.